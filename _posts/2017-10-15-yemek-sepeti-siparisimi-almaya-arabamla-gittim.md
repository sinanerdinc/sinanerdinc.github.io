---
layout: post
published: true
title: Yemek Sepeti Siparişimi Almaya Arabamla Gittim
image: /img/2017/yemeksepeti.jpeg
date: 2017-14-10
categories:
    - "diger"
---
Dışardan yemek yemeyi çok sevmesem de bazen zorunda kalıyoruz. Vaktimiz olmuyor, özellikle cuma akşamları şehir dışına çıkma planınız var ise, hızlıca yemeği aradan çıkartıp diğer işlere kafa patlatmak fena olmuyor.

Yine bir cuma günüydü, (13 Ekim Cuma) iş yerinden saat 18.40 gibi ayrıldım. Ayrılmadan önce de eve vardığımda yiyebilmek üzere lezzetini bildiğim **Magic Akademi** 'den   bir sipariş verdim. Siparişi verdiğim saat ise 18.25.

{: .box-note}
**Zamanı olmayan için özet:** Yemek sepeti üzerinden Magic Akademi restoranından verdiğim sipariş için  , sadece **kurye** ile ilgili yaşadığım olumsuz bir deneyim içerir.

Tahminlerime göre 19.00 - 19.10 arası siparişimin gelmesi gerekiyor. Planım eve geldiğimde yemeğin de gelmesi. Saat 19.20 olduğunda, gelen giden olmadığından yemek sepetine telefon ettim. Restoran ile görüştüklerini ve siparişimin kuryede olduğunu iletti. Teşekkür ettim ve kapattım.

Saat 19.32'de kurye telefon etti. Özet olarak aşağıdaki gibi bir sohbet geçti aramızda.

- ***Kurye:*** Abi XXX caddesinin bir üzerindeki caddedeyim.
- ***Ben:*** Tamam adreste yazdığı gibi XXX caddesi YY numaraya gelin lütfen camdan sizi göreceğim.
- ***Kurye:*** Abi ben nerdeyim biliyor musun? XXX caddesinin üzerinde bir yol çalışması var, karşımda ZZZ inşaat firması var.
- ***Ben:*** Bahsettiğiniz yeri bilmiyorum, adreste de yazdığı gibi XXX caddesine inebilirmisiniz.
- ***Kurye:*** Abi ben nerdeyim biliyor musun? XXX caddesinin altına indim şimdi.
- ***Ben:*** Tamam lütfen altına da inmeyin, XXX caddesine gelin.
- ***Ben:*** Elinizde internete giren bir cihaz var mı? Konum atayım.
- ***Kurye:*** Yok abi eski telefonlardan var.
- ***Ben:*** Peki o zaman şöyle yapalım lütfen en yakınınızdaki kişiye **belediye binasının** girişini sorun. (O ara birilerine sorulur.)
- ***Kurye:*** Abi tamam belediyenin girişine geldim.
- ***Kurye:*** Şimdi girişi sağ tarafınıza alın ve yukarı doğru hiçbir yere dönmeden çıkın.
- ***Ben:*** Abi ben nerdeyim biliyor musun? Giriş arkamda, karşımda bir tane dükkan var.

Bu şekilde 13 dk kadar bir adres tarif etme çabamdan sonra pes ediyorum. Arkadaşa belediyenin önünde durmasını söyleyip arabaya atlayıp ben belediyenin önüne gidiyorum.

Belediye girişinde bakınıyorum kimse yok. Arkadaşı arıyorum nerdesiniz diye.

- ***Ben:*** Belediyenin önündeyim neredesiniz?
- ***Kurye:*** Abi ben de önündeyim.
- ***Ben:*** Hangi belediyenin önündesiniz.
- ***Kurye:*** XXX Belediyesi.
- ***Ben:*** Tamam doğru yer, kocaman giriş yazan merdivenin olduğu yerdeyim sizi göremiyorum.
- ***Kurye:*** Abi ben nerdeyim biliyor musun? ...

2 - 3 dakikalık bir konuşmadan sonra birbirimize kavuştuk. Yemeğimi alıp arabamla evime döndüm.

## Şikayetim
Mahalle arasındaki bir yerden sipariş verdiğinizde kurye tabiri caiz ise karış karış bilir sokakları ve adres problemi çekmezsiniz. Local restoranlar bu konuda sıkıntı çekmezler.

Farklı mahalle ve semtlere sipariş teslim ediyorsanız, kuryeleriniz de sürekli yenileri ile değişiyor ise, o arkadaşın kullanabileceği, internete giren, beni şuraya götür dediğinde götürecek bir cihazı ( içinde yüklü bir harita + gps olsa yeterli. ) cebine sokuşturmanız gerekiyor.

Konunun Yemek Sepeti ile direkt ilgisi olmasa da, anlaşma yapacağı restoranlarda kurye kalitesi ve teknik donanımı konusunda bazı alt limitler belirleyebilir. Belki de böyle birşey var ve ona uyulmadı bilemiyorum.
